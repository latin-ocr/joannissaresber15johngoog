242 roaaxrs sarasaumexsrs

Hos libri impediunt, illos documenta priorum,
Successumque vetant magnus habere labor.
Disputat ignare, qui scripta revolvit et artes;
Nam veterum fautor logicus esse nequit.
Disceptaturus‚ qui dogmata prisca sequetur, 95
ln Patriarcharum bubus habendus erit.
Nam quo plura leges, restant tibi plura legenda,
Et quo plura docent, plura docenda docent.
Pauca legas, ut multa scias, tibi maximus auctor
Quilibet occurrat, sic sit in ore tuo, 100
Ut quicquid dices, auctor dixisse putetur,
Et mens illius spiritus esse tuus.
Non modo credaris, quod scripsit, nosse, sed omne,
Quod voluit, jactes dogmatis ease tui;
Quod scripsit, scu quod tacuit, te posse docere loo
Promittas3 salsum dicere nemo vetat.
Nam quaeruotur opes et constat gloria falso,
veridicosque facit dicere pauca pudor.’'
Haec ubi persuasit aliis error puerilis:
Ut juvenis discat plurima, pauca legat, 110
Laudat Aristotelem solum, spernit Ciceronem,
Et quicquid Latiis Graecia capta dedit,
Conspuit in leges, vilescit physica, qumvis
Litera sordescit, logica sola placet.
Non tamen ista placet, ut eam quis scire laboret, llo
Si quis credatur logicus, hoc satiaret.
Insanire putes potius quam philosophari,
Seria sunt etenim cuncta molesta nimis,
Dulcescunt nugae, vultum sapientis abhorrent,
Tormenti genus est soepe videre librum. 120
De Sertoriano.
Ablactaos nimium teneros Sertorius olim
Discipulos fertur sic docuisse suos;
Doctor enim juvenum pretio compulsus et aere
I'ro magno docuit munere scire nihil.

 

