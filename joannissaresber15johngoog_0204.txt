190 scansus sanasamnausrs [arn. rv.

implendum: ait enim, nonest mutata fides, etsi variata
siut tempora. Et nos, et illi, eandem amplectimur
veritatem, sed aliis et aliis sermonibus praedicamus.

Cap. 33. Quid ait rationi contrarium, et quod multis
modis dicitm ratio ,· et que rationes eterna?

Naruna vero Angelica, quoe noxio corpore non
tardatur, et divinae puritati familiarius inhaeret,
rationis incorruptae viget acumine. Et licet non
aequaliter Deo cuncta examinet, ea tamen rationis
praerogativa ditatur, ut nullo supplantetur errore.
At humana infirmitas, quae tam ex conditione naturae,
quam merito culpae, multis patet erroribus, immo et
capta labitur a prima et secunda puritate, degenerat
in examinatione rerum, id est, in exercitio rationis. Et
quia incertitudinis lubrico vacillat, apprehendit quod
potest, et nunc ex lida rerum similitudine veras ex·
ercet opiniones, nunc decepta vanis imaginibus, falsas.
Si enim res ut se habet comprehenditur, vera opinio
eat: et si sic verbo exponitur, est vera loquutio:
unde nonnullis philosophorum, probabiliter placuit,
veritatem, unde opinio vera dicitur, aut sermo verus,
quasi quendam medium habitum esse rernm, quae
examinantur extrinsecus ad rationem. Si enim eis
fideliter iu examinando innititur, certa est, nec aliquo
vacillat errore. Itaque locutio, quae vera dicitur,a
modo quem innuit, modalis appellatur. Item opinio
vera, a modo percipiendi; et ratio vera a qualitate
examinis sui. Res quoque singulae, verae dicuntur:
ut homo verus, verus candor, dum in his taliter
percipiendis, nullius imaginis phantasmate circum-
veniatur opinio. Fides autem examinandi res, ut
verae dicantur, convincitur plerumque a duobus:
scilicet vel a forma substantia, vel ab effectu formae.
Est enim verus homo, cui vera inest humanitas: id

 

