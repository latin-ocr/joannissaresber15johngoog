nurnnrrcus. 253

Quaejus non reprobat, sed publicus approbat usus,
Huic operas debent militiamque suam;
Praeticus huic servit, servitque theoricus; arcem
Imperii sacri Philosophia dedit. 450
De dogmate Stoicorum.
Stoicus hanc sequitur, dum semper in ultima visum
Dirigit et vitii germina falce secat,
Virtutum causam statuit vitaeque beatae,
Ut mens assuescat cauta timere mori.
Hic timor expellit vanos a corde tumultus, 455
Mundanusque sugit hoc veniente timor,
Conteritur fantur, calidae perit impetus iroe,
Et cessat luxus, depopulator opum.
Frena voluptati dantur, malesuada libido
Deponit stimulos territa fine suos. 460
Omnia contemnit leviter, qui ae moriturum
Cogitat et recolit cuncta perire brevi.
si tamen absque modo fuerit meditatio mortis,
Subruat ut nimio corda pavore stupor
Spesque perempta cadat variis turbata procellis, 465
Excedit licitum mortis imago modum
Excedit lines, quos lex praescripsit ad usum,
Et mortem veram mortis imago parit.
De timore moderando et desperatione vitanda
Lex jubet, ut timeas, sed desperare timentem
Non sinit: hoc omni crimine majus habet. 470
Omnem quum solvat confessio pura reatum
Et lavet internus crimina cuncta dolor,

Hoc scelus excludit veniam, poenamque meretur,
Quam prece vel pretio flectere nemo potest.
Crimina criminibus cumulat, male gesta fateri 475
Negligit, absorbet rota precesque timor,
Clementem negat esse Deum, nec parcere pronum

Culpis, sed cupidum sanguinis esse putat.
Principis offensi nullus sic mitigat iram,

 

